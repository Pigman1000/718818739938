---
title: "Hringnun Pawtsei Thei Ta Inla"
date: "2024-10-30"
categories: 
  - "hmar"
  - "sakhuona"
tags: 
  - "insuina"
  - "ngaidan"
---

* * *

Mihriem hin ei hringnun hai hi pawtsei thei ta inla , ei hringnun hai hi chatuon a dingin ei pawtsei ding ?

Chuonga hringnun ei pawtsei pei thei chun thina chu ditthlangna hung nitang ata , ei ditthlang na in thina ei thlang dim ? Ti hi ka ngaituo a.

Pathien um ka ring nawh kati sung khan  hi thil hi ka hrietthiem naw a , chuonga hringnun pawtsei pei hi thil thei lo nita sien, tukhawma thina chu thlang naw nihai kalo ti hlak a , Pathein um trul ta naw ata , a um naw ti nam hnget na ani lem ding kalo ti hlak a.

Anachu ka hang ngaituo a , mihriem in Hringnun Pawtsei thei ding dinhmun hi tak lo inchang tir ta inla , Pathein um atrul ta naw ding ti lungril ka nei hi ka khawvel hrietna le ka ringna inrem dan taka ring am kani thudik ani ? , ka hrietlo in khawvel ahin hi thil hi tak lo inchang ta sien ka ringna chu a bo el ding ana iengtinam Pathien a ka ringna hi ka hril fel thei ding katia , kan ngaituo a ka buoi em em anih.

Ka ngaituo a Pathien hminga thi tamtak an um a , chuong hai chu mani ditthlang na a thi ang an na , tekhina in ISIS le Boko Haram haiin mi an man Musalman a inlet dinga anin thri , inlet loa mani sakhuo chel zinga mani ringna thi pui hai dam hi mani ditthlang na a thi ang an  ni naw a? Katia ka ngaituo a.

Hi ringna hi thina khela iem a um ti chieng lo chun , dam na dinga sakhuo dang a hang inlet el hai dam chu Pathien khawma ami hrietthiem ka ring ti  lungril put hai dam hi awlsam ati katia,  chuong chun an ditthlang na a ringna leia thi an ni el naw a katia.

Thina takngiel ditthlangna hung ni tak tak ta sien mihriem in thina anla thlang na ding san chu thina khela iem a um ti an chieng tawk lei cho nitang ata.

Mihriem hrietna in chatuon a dingin ei hringnun hi pawtsei thei ta inla khawm thina chu a um zing a.

Thina pumpel le , Hringnun Pawtsei hi inang lo ana , Chatuon hringa ti inla khawm thina chu a um zing anih.

Chuonga chatuon a dam thei sia thina ei thlang thei ta ani chun , Van a ei lawmman hi chatuon hringna neka ropui lem ni ding ana.

Tienlai anthawk mihriem in damdawi anlo inchuk hai hi hringnun pawtsei tum lei ani naw a ti ka hai ka ngaituo a , tienlaia anlo thi pui natna tamtak Thakpher , TB , Polio ti hai tuhin chu natna rik ang khawmin ei ngai ta naw a , chuong chun hieng natna hai an um leiin hieng natna hai ei pumpel a , mihriem zie tak tak hrietna ei hung neia.

Pathien a um ka ring naw lei choin a um ti ka hriet a , ka zawng naw chun ka hmu naw ding , ka ringnaw leiin ka zawng a , ka zawng leiin ka hmu , ti ang anih.

Asanchu iengkim hi Pathien thil siem ana , Pathein ka va zawng naw khawma  khawvel hrietna ka hnawt a , mi zawngsuok sa ka va tiem lei ringnawt khawma ama a bok ka kir nawk a chuong chun ka ring naw leiin ka ring.

Tuhin mihriem sunga thil tamtak , thin, lung , kal , phingpui , mit le thil dang tamtak hai hi ei thlek thei ta a , puotienga ei kut le ke hai khawm a aiin kut tehlem le ke tehlem haiin ei thlek thei ta a , tienlai a kut le ke thing a anin buk thlek hlak kha , tuhin prosthetic limbs , plastic in an thleng thei ta a , chu anthawk robotics tieng dam tete in hma ei sawn a , **_Open Bionics_** in mihriem ban asiem dam hi en chun tekhina pakhat ana.

![](https://dmuolhoi.wordpress.com/wp-content/uploads/2024/10/fb_img_17302574003013204888194634749373.jpg?w=768)

Hi el cho hi niloin , mihriem bân tak khawm anin buk thlek thei ta a , Hand Transplant , Mi thi ta hnung kut , kut neilo midang ban ah anin buk thlek thei ta a.

Lung , thin , kal mit le thil dang hai anin buk thleng lem hichu thil pangai in ei ngai a , mak khawm ei ti hran naw a.

Anachu hieng thil hai ahin ei tawp naw a , hmasawn ei tuma laboratory ahai , hieng thil hai hi mihriem siem fom thil bioengineering in pumpel a tuma , dam tete in hma ei sawn  peia. Bioengineering chung chang tiem inla chu hriet chieng thei ning atih.

Life Extension , Anti - Ageing, Robotics , Human Computer Interfaces , Artificial General Intelligence le Bio-Engineering ti hai hi atawp khawk achun Hringnun Pawtsei tak tak thei ding dinhmun ah eila um thei el dim katia ka ngaituo a , chuong chun ka Khawvel hrietna leh Pathien ka ringna hi anmil thei a.

Khawvel hi ieng angin inthleng danglam sien khawm Pathien a um , ami siem tu a um , thina khela inthim a um nawh , thim anthawk hung suok kani leiin inthim a kir ding kani nawh ti hi kan hriet a , khawl tam tak mihriem siem fom eiti hai khom an umna dingin a siemtu an um a trul anichun aneka khawl khir lem mihriem hi, asiemtu boa hung um el ei nih ti hang ring el hichu andik thei naw in ka hriet a ka ringna hi ka thu loin ka thlek anih ,  anachu hi thil ka hung ziek hai hi ka khawvel hriet dan izir a hung ziek kania , mi thiem khom kan naw a , kan vet zie khom ka hrieta, mi nekin ka hriet lem khawm kati na annawh.

Ka ringna nam nghet tu an ni lem ti thu ka hung hril na anih.

Khawvel hrietna neilo a Pathien ring hi atha a , anachu khawvel hrietna le a  Pathien ring hi , ringna anthawk hrietna a ei suok na anih ti hi mawi katih.

Ringna hi hrietna a innghat an naw chun a khat a ngir thei ani? Hrie lovin iengtinam ka ring thei ? Ringna hi hrietna a innghat anisi chun ka khawvel hriet hi ka hriet indik am ka hrietna sukthar a trul ? ti hai hi ngaituo tlak ani in ka hriet.

Atawpna dingin ka ngaidan ka hung hril ve mei mei anih ti ka hung hril nawn nisien , mi thiem khom kan naw a , mi var khom kan naw a kati ang khan.

Life extension le Anti ageing  ti hai khawm hi mithiem haiin ngaidan an nei — scientific speculation — mei mei ani ti eilo hriet ding anih.

Thiem takkin inlo tiem hlak ding anih.

* * *
