---
layout: post
title: "Artificial Intelligence: Hrietthiem Awlsam Na Ding"
date: "2024-12-19"
categories: 
  - "technology"
tags: 
  - "explorations"
---

* * *

Khani (July thla lai vel khan) ka ruolpa le kanin biekna ah AI thu kan hrila , "AI hi google a thil i search ang tho anih, a umsa a pek che ati a " hi thil hi andik naw taluo a , anachu hma tawn a hang ti fok kha mawi kati naw leiin hma tieng hunah la hril katih katia.

AI hi a zieka umsa a reply nawh ti hin bul tran phot lang.

AI hi ka ngaidan a ding chun Mihriem in hringna ei siem ang ani hin ka hrieta anachu chuchu trawng mawl ana andik chie naw a andiknaw tawp chuong nawh, hrietna (Intelligence) ei siem ti hi andik lem a anachu hrietna ei siem hang ti hi a AI hrethiem naw tawp ta ding chun a hrilfie kim naw leihin hringna ei siem ti hi hringna ani naw achu a hrietthiem a awl lem anih.

Tekhina in AI hin mihriem hrietna kum za tel a mithiem tamtak in anlo sui suok popo a hriet a, Hi hrietna hi mi pakhat hriet seng ruol an naw anih, Hieng anga hrietna nei thil hin kut le ke lo nei ta sien lawn thei sien , trawng thei sien , I biekna popo indik takin a dawn let thei che chun hringna nei iti thei ding? ti thu a lem anih. Hi thil hi , tulai khawvel a  **" is ai sentient ?** **can we recreate sentence in machines** **? "** ti inselkalna (debate) topic  pawmaw tak anih.

Hang hril zawm pei lang.

Iengkim hin pattern a neia , tekhina in satellite in van anthawk leihnuoi thla ahung lak a , sum (clouds) um dan le thli hrang dan izir in historical data anthawk pattern , mi thiem haiin an ena , hi pattern anthawk ruo sur hun ding le a sur hrat ding zie hai anlo hril lawk theia , hi an hril lawk hi za ah za (100% accuracy)  andik naw khoma 90% neka tam chu andik hlak a , andik naw na hi suk dik dingin historical data a pattern a ei consider sa naw datapoints a um tina ana , hieng ang chie hin trawng ahai hin pattern a um ve a , hi pattern hi ai training na in ei hmang a , AI hi biek thei ani pha hlak anih. Mihriem in ei hmu theilo pattern AI in a hmu thei lei hin weather prediction khom tuhin chu 98% chuong accuracy rate anei antah.

Abula ka hung hril ang khan AI hin zieka umsa cho in ami don(reply ) niloin training data a pattern um izir in ami don(reply) hlak anih.

Zieka umsa ani ang chie a mi don hai chu Rule Based Systems (RBS) Chatbot antia AI ruok hi chu RBS ani naw anih.

Hi thil hi ei trawng a hrilfie aharsa hle a , anachu ka hung ziek po hi a awmtawk hrietthiem awlsam dan taka ka hung ziek anih.

AI hi Computer thiem hai cho buoipui thil an naw a , AI model pakhat siem ding hin field tamtak Neuroscience, Linguistics, Statistics, Advance Mathematics, Data Science, Computer Engineering le field tamtak a mi thiem tamtak hai thrangkawpa  ansiem ana mi pakhat bawzui theia mi pakhat siem thei thil ani naw anih.

AI siem thei company hi khawvelah tlawmte cho an uma , atam zawngin sawm (10) an um ti inla atam taluo el thei asanchu hi AI model pakhat siem ding hin data nei sa, resource nei sa company pui hai khawna sum crore za tel an seng hlak lei hin.

Hardware le Workforce hril sa loin , Data trul zat cho hang hril lang, Bible pumpui , Old testament le New Testament hi 4 Mb vel ani hlak a , AI model siem ding hin Terabyte za tel (100 Tb) data dam anhmang hlak a , a umzie chu TB khat a bible 250,000 chuong a um thei chun 250,000 x 100 chu tam tak ana eini in Bible pakhat khom hi tam eiti ana Machine Learning Models training a an hmang data hi Hmar trawng thiem popo hin kumkhat sung nitin in 1000 word article ziek inla hmang khawp data ei ziek suok thei dim hi kum khat sung hin ti hai dam hi ngaituo tlak anih asanchu ziek hi ei nei tlawm hle lei hin.

Miin AI kan siem mani , kan AI model anti chun hieng Model siema um sa (Pre-Trained Model) hai hi an hmang nuom dan izir in re-training an thaw a fine-tuning mani in ansiema , a system an siem hi ani dan naran hlak anih , chun hieng Model siemsa a um an fine tune a an siem thra ding khom hin sin tamtak ala uma , siemsa anih ti leiin hmang el thei thil ani chuong naw anih , tekhina in Context system ti hai , a Nunphung (behaviour) ti hai annaw le feature dang hai hi siem fom ala trul hlak lei hin.

Chun Ai hi mipakhat siem thei thil annawh ka hung ti khawm hi hang hril fel law law lang.

Miin "We don't truly understand AI " anti hai hi iengleia anti am ansiem thei si chun eiti chun Interdisciplinary Research (Neuroscience , Linguistics, Statistics, Advanced Mathematics le adang dang hai ) ani ti khelah , Neural Network, Deep Learning ti ah Training Phase ah ieng tak am a thaw a , iengtinam a thaw ti hi a awmtawk — Mathematical Concepts le Theory — cho ei hrietthiem a, a umzie chu data angkhat chie , parameter angkhat chie in AI training an thaw hai khom an zie (mizie) an ang ngai naw lei hi anih.

Ei hnam hi AI model tak ei siem el thei hichu ka ringnaw a , ei siem suok thei ding chun kum tam la trul atih anachu hieng Pre-Trained model hai hi ei hmang theia , hieng zawng hin bawzui inla chu ka duthusam anih.

Asanchu Hmar trawng hmang thei AI lo siem thei ta inla ei hnam hin hmasawnna nasatak anei ding ana , hi lei hin keichu ka ngaidan a ding chun hnam hin ngaipawimaw sien tha atih kata ka thei angin dataset siem hi ka tum ve achu data ei nei tlawm taluo lei hin iengkim siem fom hi atrul ding ana ka duthusam in hma ka sawn theinaw anih.

hi po hi technical tieng lut lovin basic ka hung hril chu nisien , ka hrietna hi keikhawm tlawmte cho ana , kan chuk zing a , hrietthiem suol leia ziek suol ka nei ani chun ziek that ning atih ti chu hi Post tawpna nisien , thiem takkin milo tiem pek dingin ka hung ngensa bok che anih

* * *
