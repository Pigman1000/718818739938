---
title: "Quantum Teleportation hi iem ani?"
excerpt: "Quantum Teleportation chungchang ka hriet po tawite"
tagline: " "
header:
  overlay_image: /assets/images/200716_photonhologram_1.png
  caption: "Photo credit: [**Photon Hologram**]()"
categories:
  - Technology
  - Hmar
  - Science
---


{: .notice--warning}
**Heads Up!!** Hi post hi kala ziek zo nawh a link hai khawm hi dummy links an na , post hi draft ani leiin ka backdate a , update ala ni ding anih!

## Thuhmahruoi

Science tieng thil hi ngainatna rieu hi ka neia , thiem naw lang khom theories le hypothesis hai hi ka tiem ve zeu zeu hlaka , Quantum Mechanics hi ka tiem ve hlaka chu ka hrietthiem theinaw thil ana.

Ka hriet po tlawmte khawm hi by-heart system a hrie hi kani deu tak lema , asanchu hi thil hi inchuklo ta ding lem chun  akar ahla taluo a chu leiin ka thil hung ziek hai hi hriet inti deua  hung ziek kan naw ti inmi lo hrietpui atrul hin ka hriet asanchu a awmtawk khawm hi ka hriet naw hin kan hrieta , ka va hrut ve met ka hung ziek ve ani deu tak hi inmi lo hrietpui ve hi atrul in ka hriet. Hi thil ka hung hril khawm hi in ngaitlawm tehlem ang type kha niloin hriet khur ka neinawh kati hi kati tak tak anih ti kha inlo hriet ding.

Chu po chu disclaimer ang hang ni phot sien. i  nuom chun main content a lo lut la , Science thil thu a ngaidan ka nei hi la hang hril vat lang.

Science hi tamtak hin sakhuona le inkal ang hin an hril hlak a , kha ni sakhuona le science thu kan hril na ah , ***Science in mihriem hi zawng anthawk suok eini ati hi ei sakhuona le anmil thei naw a , hi lei hin science hi andik nawh*** ti ang hi ngaidan nei dam ei um hlaka , hi kawngkar vela thu hi science in thudik anga a ngirpui ni hin ei ngaia , hihi thil indiklo ana. Zawng anthawk ei suok ti hi Charles Darwin thil hril ana , Scientific community ah thudik anga  ngai lo um hai siem khawm thil theilo ding anga ringna nei tamtak an um   nawk tho a , Science in ati ti hi thudik ani naw anih.

Science tienga mi thiem tamtak in Pathien um ringnaw hai sien khawm science in hi chungthu a hieng mi hai ngaidan an nei hi avan thlawp-pui naw anih ti hi ei hriet a trul a, annaw si a hienga science ei hnawl ding si chun zawng le sakeibaknei hai anga um na bik neilo a thingkung a inbat vel a annaw le puk sunga um chu ei chan tawk  anih.

Khawvel ei hriet chienga missionary hung hai leia Pathien ei hung hrietchieng anthawk ei ringna ei hung thlek ang khan khawvel hrietna hi hnawt zing inla chuong chun science hi ringna namnghet tu tha tak ani thei anih.

Mi thiem khom kan naw achu ngaidan hril theilo ding ni hin kan hrietnaw a. Ka ngaidan hung hril lang.
Ka ngaidan a chun khawvel a thuruk hienga mihriem in ei sui suok tamtak ahai hin a sie zawm thiem ta ding chun Pathien thu tamtak a um hin ka hrieta , khawvel hi Pathien siem ani si leiin , iengkim ahin akut hnung azamsan anih. Chu po chun Thuhmahruoi hi tawp sien topic tak ah lut inla Quantum Teleportation hi iem ani, ka hrietthiem dan tak in.

## Teleportation

Teleportation concept hi i hrietthiem chun a next section I skip theia asanchu hi thil hi concept ei hriet seng chu ka ringa anachu hang hril bel lo ding hin Teleportation ti le Quantum Teleportation ti hi terminology an anga anachu core concept an angnaw lei hin hril sa atrul hin ka hrieta.

Teleportation ti hi ei trawng ahin a um ve naw lei hin awlsam deua bul hang tran khom a harsa met a chu el khelah "Quantum Teleportation" a "Teleportation" thumal an hmang le "Teleportation" ti thumal a khat a ei hmang le hin an ang naw a . Teleportation chu hmunkhat anthawk thawk-lekhat in bo thut in hmun dang deiah hung um nawk thut inla hihi teleportation anti chu ana.

Film le video games tamtak ahai khawm hi idea (concept ) hi an hmang ta hlak a, tekhina in:  
[Star Trek](#), [Jumper](#), [The Prestige](#), [The Matrix](#)  

Video games thren a anhmang hai chu:  
[Portal](#), [Portal 2](#), [Dishonored](#), [Minecraft](#)
ti hai hi tekhina tlawmte an na.

Tuta tekhina ka hung pek a chunga hai hi classical teleportation anta , hi tilo Quantum Mechanics ah Quantum Teleportation le hin an ang naw a.
Anachu hipo khawm hin bul ei hang tran thei chuong naw a asanchu ei trawng ahin atom le particles ti hai , Energy , Mass le Concept le Theory , Hypothesis ti thumal hai khawm ei nei naw lei hin.

Quantum Teleportation a teleportation anti hi data transmission anrang taluo leia hi teleportation ti thumal hi an hmang ana , amiruokchu data an thawn hi atak a thawn an naw a , particles hai um dan—spin le polarization ti hai — an en a information anin pek sawng hi transmission ah rang leia teleportation ti thumal an hmang anih.

Hang hril zawm pei inla.

## Quantum Teleportation hi iem a tangkaina ?

Quantum Teleportation hin tangkaina tamtak aneia , ei nitin nuna ei hmang phone le internet hai , computer le technology dang hai hi a awm tawk chu an na.
Banking le Security, Computing, Processing ti ahai khawm hin tangkaina tamtak aneia areng aram chun ka hriet ve chuong nawh anih.

Hieng thil hai hi Classical Physics le Quantum Mechanics ah thudik an hrietsuok leia ei nei ana.

Anachu kati ang khan hi topic hi thil inril tak ani lei hin hrietthiem a harsa a , chu el khelah ei trawng ahin thumal kimnaw English a thumal ei hmang a, ai eiin aw tir khawm hi atama.

Anachu a awlsam zawng takkin hung hril lang,
Electricity hi eiin hnai pui tak a, ei nitin nuna hai khawm electric bo chun harsa eiti a , anachu electric hi iengtinam a um thei ? Electron chu iem ani? Electromagnetic waves hai hi iem an ni ti hai khawm hi ei hnam nunphung (culture) ahin ei neive naw lei hin hril thiem a harsa a , chu el khela ei hnam hin ei thei angin khawvel ta ding hin a hlawkpui ding kutsuok , hrietsuok ei neive thei naw pha anih.

Electricity, Electron , Electromagnetic Waves ti hai hi ei hrietthiem chun electromagnetic waves a data transmission ah iengtinam ei hmang a quantum teleportation le iem in paw na aneia iengtinam ei hlawpui thei ding ti hai hi hrietthiem antak ta naw hin ka hrieta.

Awlsam taka hril ding chu  electronic circuit ah electron hi negative (-) to positive (+) an lawn leia hi electricity ei nei thei hi ana , chanchin in thawn paw ding hin electromagnetic waves ei hmang nawk thung a hihi data transmission eita. 

Digital Electronics hi hrietthiem i nuom chun ka post hlui laihin tiem thei in a um.<br>
[Digital Electronics](#) ti ahin a awm tawk ka zieka.

i lut inril met nuom chun a sunzawmna , 
**[Binary Data le Frequency](#)** ti ahin iengtinam thlalak , milim le hla hai hi an khum thei ti hai ka tawk nuol a , link ahin tiem thei ning  atih.

**Note** Article hi kala ziek zo naw leiin link hai hi zuizawm thei alan nawh.

Electron ei thunun thei tak leihin Electromagnetic Waves hai hi ei nuom dan tak in ei thawn thei a , ei nuom dan ti chu data izir in , hi data hi milim mani hla mani , binary data in eiin let a , binary data hi electron manipulation in electromagnetic waves in ei inlet nawk a , hi electromagnetic waves hai hi , TV mani , Router Mani , in a lo dawng a , binary data in an let a , hi binary data hi software haiin ei hmu thei ei tiem thei dingin an let sawng nawk hlak ana.

Tuta data transmission a dingin electromagnetic waves ei hmang hai hi Quantum Teleportation a chun photon a eiin sawn (transition) na ana , anachu khawm chu oversimplification anih.

Electron hin an lawn rang zie (speed of travel) hi a material izir ana hi lei hin data transmission hai hi inrang hle sien khawm practical limit anei a , photon ruok chu medium a pawimaw ve naw leiin "instantaneous" (a ruolin) ani hlaka.

Electron in lawn rang zie hi conditional lo nisien khawm Electromagnetic Waves hai hi ei bansan tawp thei naw a asanchu data hi decryption le encryption a dingin electromagnetic waves hai hi ei la pawimaw zing anih.
Tekhina in Digital Logic , PCB a transistor, resistors , capacitors ti hai hi electron in material izir a travel speed a nei leia ei hmang thei an na anachu  photon chun medium a pawimaw tak  naw lei hin hi a travel speed hi ei manipulate thei ta naw a , hi lei hin photon hi nikhat chu quantum teleportation a data transmission loa ei la hmang dan ding chu mi thiem haiin an bawzui (research) zinga amiruokchu tu tak a ding chun data transmission bak a chun digital logic ahai chun eila hmang theinaw anih.

Nakieta "teleportation" ti chungchang ka hung hril met kha tuhin Quantum Teleportation hrietthiem ding chun hieng sub-atomic particles (electron, proton, neutron etc) hai hi **"Entangled Partners"** an neia, a umzie chu hmun khat **(point a)** a particle pakhat um dan izir in hmun dang deia particle **(point b)** a um dan alo "copy" ve hlak anih. Anin awk tuo ti thei ang anih.

Point khat a um particle an vir chun point danga um particle hi , pakhat invir le inruolin alo invir ve hlak anih , ankar ah inzawmna hriet thei le inkhi thei ding in um naw sien khawm inzawmna tak an nei anih.

**note** invir kati hi spin le polarization hril awlsam na a hmang kanih.

Chun hieng particle hai kar hin chintawk anei naw a , ram dang danga um khawm ni hai sien an kar ieng angin hla sien khawm pakhat um dan angtakin pakhat kha a lo um ve hlak anih.
Hienga anin awk tuo (entangled) lei hin hieng particle hai um dan hi hmang in chanchin inthawn paw tuo na (data transmission) dingin ei hmang thei anih.
Trawng mawl chun Phone , Tv , Radio , Internal ti ahai asanchu nakieta ka post hlui **Binary data le Frequency** Chung chang kalo zieka ka hril ta ang khan digital data iengkim hi binary (1,0) an ni lei hin.

## Atawpna dingin

Hi article hi a awlsam dan taka ziek kana , calculations an thaw hai , equations etc hai hi ka hriet ve naw a ka paw phak naw thil ani leiin chieng bek loa hung hril kha ka nuom naw leia ka hrietthiem dan taka hung hril kanih inmi lo hrietpui a trul hin ka hrieta.

Chun hi thil hi educational material , academic paper etc ang niloin informational piece ang mei mei a hung post kanih.

Hi thil thu hi a thu kim chang a i tiem nuom chun latest news [Optica Website](https://opg.optica.org/optica/fulltext.cfm?uri=optica-11-12-1700&id=565936) a kim chang taka research an thaw na tiem thei dingin a um!!

---


