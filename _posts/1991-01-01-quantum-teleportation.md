---
title: "Quantum Teleportation hi iem ani?"
excerpt: "Quantum Teleportation chungchang ka hriet po tawite"
tagline: " "
header:
  overlay_image: /assets/images/200716_photonhologram_1.png
  caption: "Photo credit: [**Photon Hologram**]()"
categories:
  - Technology
  - Hmar
  - Science
---


{: .notice--warning}
**Heads Up!!** Hi post hi kala ziek zo nawh a link hai khawm hi dummy links an na , post hi draft ani leiin ka backdate a , update ala ni ding anih!

## Thuhmahruoi

Science tieng thila thudik hrietsuoka um  hai hi ka ngaina hlak a asanchu ka ngaidan a ding chun Pathien in mihriem bawzui ding a asie ni hin ka hrieta , hang bawzui a inchuk khawm hi ka nuom ve hlak a anachu Inchukna neilo ka ni lei hin ka duthusam in ka hrietthiem thei ngai naw a anachu a awm tawk basic hichu ka lo tiem ve hlak a.

Andik chie am ti khawm ka hriet chuong naw asanchu ka khata hun remchang ka nei huna ka bawzui thil ani lei hin.

Chu po chu disclaimer ang hang ni phot sien Quantum Teleportation chungchang hi ka hrietthiem dan takkin awlsam deua hrietthiem thei dingin hung hril tum katih.


## Teleportation

Teleportation ti hi ei trawng ahin a um ve naw lei hin awlsam deua bul hang tran a harsa met a chu el khelah "Quantum Teleportation" a "Teleportation" thumal an hmang hi , "Teleportation" ti thumal a khat a ei hmang hlak anthawk hin a dang nawk met lei hin awlsam taka hang hril hi thil thei an naw a, anachu teleportation hi iem  ani ei ti chun , hmunkhat anthawk thawk-lekhat in bo thut in hmun dang deiah hung um nawk thut inla hihi teleportation anti chu ana.

Film le video games tamtak ahai khawm hi idea hi an hmang ta hlak a, tekhina in:  
[Star Trek](#), [Jumper](#), [The Prestige](#), [The Matrix](#)  

Video games thren a anhmang hai chu:  
[Portal](#), [Portal 2](#), [Dishonored](#), [Minecraft](#)
ti hai hi tekhina tlawmte an na.

Tuta tekhina ka hung pek a chunga hai hi classical teleportation anta , hi tilo Quantum Mechanics ah Quantum Teleportation le hin an ang naw a.
Anachu hipo khawm hin bul ei hang tran thei chuong naw a asanchu ei trawng ahin atom le particles ti hai , Energy , Mass le Concept le Theory , Hypothesis ti thumal hai khawm ei nei naw lei hin.

## Quantum Teleportation hi iem a tangkaina ?

Quantum Teleportation hin tangkaina tamtak aneia , ei nitin nuna ei hmang phone le internet hai , computer le technology dang hai hi a awm tawk chu an na.

Hieng thil hai hi Classical Physics le Quantum Mechanics ah thudik an hrietsuok leia ei nei an nih.

Anachu kati ang khan hi topic hi thil inril tak ani lei hin hrietthiem a harsa a , chu el khelah ei trawng ahin thumal kimnaw English a thumal ei hmang a, ai eiin aw tir khawm hi atama.

Anachu a awlsam zawng takkin hung hril lang,
Electricity hi eiin hnai pui tak a, ei nitin nuna hai khawm electric bo chun harsa eiti a , anachu electric hi iengtinam a um thei ? Electron chu iem ani? Electromagnetic waves hai hi iem an ni ti hai khawm hi ei hnam nunphung (culture) ahin ei neive naw lei hin hril thiem a harsa a , chu el khela ei hnam hin ei thei angin khawvel ta ding hin a hlawkpui ding kutsuok , hrietsuok ei neive thei naw pha anih.

Electricity, Electron , Electromagnetic Waves ti hai hi ei hrietthiem chun electromagnetic waves a data transmission ah iengtinam ei hmang a quantum teleportation le iem in paw na aneia iengtinam ei hlawpui thei ding ti hai hi hrietthiem antak ta naw hin ka hrieta.

Awlsam taka hril ding chu  electronic circuit ah electron hi negative (-) to positive (+) an lawn leia hi electricity ei nei thei hi ana , chanchin in thawn paw ding hin electromagnetic waves ei hmang nawk thung a hihi data transmission eita. 


**Note :** Digital Electronics hi hrietthiem i nuom chun ka post hlui laihin tiem thei in a um.<br>
[Digital Electronics](#) ti ahin a awm tawk ka zieka.

i lut inril met nuom chun a sunzawmna , 
**[Binary Data le Frequency](#)** ti ahin iengtinam thlalak , milim le hla hai hi an khum thei ti hai ka tawk nuol a , link ahin tiem thei ning  atih 

Electron ei thunun thei tak leihin Electromagnetic Waves hai hi ei nuom dan tak in ei thawn thei a , ei nuom dan ti chu data izir in , hi data hi milim mani hla mani , binary data in eiin let a , binary data hi electron manipulation in electromagnetic waves in ei inlet nawk a , hi electromagnetic waves hai hi , TV mani , Router Mani , in a lo dawng a , binary data in an let a , hi binary data hi software haiin ei hmu thei ei tiem thei dingin an let sawng nawk hlak ana.

Tuta data transmission a dingin electromagnetic waves ei hmang hai hi Quantum Teleportation a chun photon a eiin sawn (transition) na ana.

Electron hin an lawn rang zie hi a material izir ana hi lei hin data transmission hai hi inrang hle sien khawm practical limit anei a , photon ruok chu medium a pawimaw ve naw leiin "instantaneous" ani hlaka .

Nakieta "teleportation" ti chungchang ka hung hril met kha tuhin Quantum Teleportation hrietthiem ding chun hieng sub-atomic particles (electron,proton,neutron etc) hai hi " Entangled Partners" an neia, a umzie chu hmun khat (point a) a particle pakhat um dan izir in hmun dang deia particle (point b)  a um dan alo "copy" ve hlak anih. Anin awk tuo ti thei ang anih.

Point khat a um particle an vir chun Point danga um particle hi , pakhat invir le inruolin alo invir ve hlak anih , ankar ah inzawmna hriet thei ding in um naw sien khawm inzawmna tak an nei anih.

Chun hieng particle hai kar hin chintawk anei naw a , ram dang danga um khawm ni hai sien an kar ieng angin hla sien khawm pakhat um dan angtakin pakhat kha a lo um ve hlak anih.
Hienga anin awk tuo (entangled) lei hin hieng particle hai um dan hi hmang in chanchin inthawn paw tuo na (data transmission) dingin ei hmang thei ding anih.
Trawng mawl chun Phone , Tv , Radio , ahai asanchu nakieta ka hung hril ang khan digital data iengkim hi binary data (1,0) an ni lei hin.

## Quantum Teleportation chanchin that

 to be continued..

---



